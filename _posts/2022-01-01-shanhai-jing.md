---
layout: post
title: "袁珂一九八〇年版山海經校注"
category: "Chinese Classics"
---

For general overview and the setup package for this lab, please go to [SEED Labs official website](https://seedsecuritylabs.org). The lab assignments were conducted using SEED virtual machine configured on a AWS EC2 instance.

<!-- excerpt-end -->

<br />
## Table of Contents
{:.no_toc}
* TOC 
{:toc}
<br />

## 南山經

南山經[^1]之首曰**䧿山**[^2]。其首曰**招搖之山**，臨于西海之上，多桂，多金玉。有草焉，其狀如韭而青華[^3]，其名曰祝餘，食之不飢。有木焉，其狀如穀[^4]而黑理，其華[^5]四照，其名曰迷穀，佩之不迷。有獸焉，其狀如禺而白耳，伏行人走，其名曰狌狌[^6]，食之善走。**麗麂之水**[^7]出焉，而西流注于海，其中多育沛[^8]，佩之無瘕[^9]疾。

* footnotes will be placed here. This line is necessary
{:footnotes}

[^1]: \tiny **王念孫**云：「《文選·頭陀寺碑文》注引無經字。」**珂**案：無經字是也，說見《海經新釋·卷一》篇首注1。

[^2]: \tiny **郝懿行**云：「**任昉**《述異記》作雀山，《文選》注**王巾**《頭陀寺碑》引此經作鵲山。」**珂**案：《太平御覽·卷五〇》引此經亦作鵲山；䧿，古鵲字。

[^3]: \tiny **珂**案：華，古花字；**宋**本作花，下同此。

[^4]: \tiny **珂**案：經文如穀與下文其名曰迷穀之穀，**宋**本均作榖，是也。**郝懿行**云：「**陶宏景**注《本草經》云：【榖即今構樹是也；榖構同聲，故榖亦名構。】」

[^5]: \tiny **珂**案：華，光華。

[^6]: \tiny **王念孫**云：「《類聚·獸部》引作有獸人面，名曰狌狌。」**珂**案：狌狌即猩猩；關於猩猩之傳說，見《海經新釋·卷五》「狌狌知人名」節注2。

[^7]: \tiny **郭璞**云：「麂音几。」**行健**：原字上鹿下旨。

[^8]: \tiny **郭璞**云：「未詳。」

[^9]: \tiny **郭璞**云：「瘕，蟲病也。」

又東三百里，曰**堂庭之山**[^10]，多棪木[^11]，多白猿，多水玉[^12]，多黃金。

* footnotes will be placed here. This line is necessary
{:footnotes}

[^10]: \tiny **郭璞**云：「一作常。」**珂**案：《文選·上林賦》注引此經正作常。

[^11]: \tiny **珂**案：《爾雅·釋木》云：「棪，㯈其。」**郭璞**注：「實似柰，赤可食。」音掩。

[^12]: \tiny **郭璞**云：「水玉，今水精也。**相如**《上林賦》曰：【水玉磊砢。】**赤松子**所服；見《列仙傳》。」**珂**案：《列仙傳》云：「赤松子，神農時雨師，服水玉以教神農，能入火自燒。**炎帝**少女追之，亦得仙俱去。」
---
layout: post
title: "袁珂一九八〇年版山海經校注"
category: "Chinese Classics"
---

For general overview and the setup package for this lab, please go to [SEED Labs official website](https://seedsecuritylabs.org). The lab assignments were conducted using SEED virtual machine configured on a AWS EC2 instance.

<!-- excerpt-end -->

<br />
## Table of Contents
{:.no_toc}
* TOC 
{:toc}
<br />

## 南山經

南山經[^1]之首曰<p style="text-decoration:underline;">䧿山</p>[^2]。其首曰<p style="text-decoration:underline;">招搖之山</p>，臨于西海之上，多桂，多金玉。有草焉，其狀如韭而青華[^3]，其名曰祝餘，食之不飢。有木焉，其狀如穀[^4]而黑理，其華[^5]四照，其名曰迷穀，佩之不迷。有獸焉，其狀如禺而白耳，伏行人走，其名曰狌狌[^6]，食之善走。<p style="text-decoration:underline;">麗麂之水</p>[^7]出焉，而西流注于海，其中多育沛[^8]，佩之無瘕[^9]疾。

[^1]: <p style="text-decoration:underline;">王念孫</p>云：「《文選·頭陀寺碑文》注引無經字。」<p style="text-decoration:underline;">珂</p>案：無經字是也，說見《海經新釋·卷一》篇首注1。

[^2]: <p style="text-decoration:underline;">郝懿行</p>云：「<p style="text-decoration:underline;">任昉</p>《述異記》作雀山，《文選》注<p style="text-decoration:underline;">王巾</p>《頭陀寺碑》引此經作鵲山。」<p style="text-decoration:underline;">珂</p>案：《太平御覽·卷五〇》引此經亦作鵲山；䧿，古鵲字。

[^3]: <p style="text-decoration:underline;">珂</p>案：華，古花字；<p style="text-decoration:underline;">宋</p>本作花，下同此。

[^4]: <p style="text-decoration:underline;">珂</p>案：經文如穀與下文其名曰迷穀之穀，<p style="text-decoration:underline;">宋</p>本均作榖，是也。<p style="text-decoration:underline;">郝懿行</p>云：「<p style="text-decoration:underline;">陶宏景</p>注《本草經》云：【榖即今構樹是也；榖構同聲，故榖亦名構。】」

[^5]: <p style="text-decoration:underline;">珂</p>案：華，光華。

[^6]: <p style="text-decoration:underline;">王念孫</p>云：「《類聚·獸部》引作有獸人面，名曰狌狌。」<p style="text-decoration:underline;">珂</p>案：狌狌即猩猩；關於猩猩之傳說，見《海經新釋·卷五》「狌狌知人名」節注2。

[^7]: <p style="text-decoration:underline;">郭璞</p>云：「麂音几。」<p style="text-decoration:underline;">行健</p>：原字上鹿下旨。

[^8]: <p style="text-decoration:underline;">郭璞</p>云：「未詳。」

[^9]: <p style="text-decoration:underline;">郭璞</p>云：「瘕，蟲病也。」

又東三百里，曰<p style="text-decoration:underline;">堂庭之山</p>[^10]，多棪木[^11]，多白猿，多水玉[^12]，多黃金。

[^10]: <p style="text-decoration:underline;">郭璞</p>云：「一作常。」<p style="text-decoration:underline;">珂</p>案：《文選·上林賦》注引此經正作常。

[^11]: <p style="text-decoration:underline;">珂</p>案：《爾雅·釋木》云：「棪，㯈其。」<p style="text-decoration:underline;">郭璞</p>注：「實似柰，赤可食。」音掩。

[^12]: <p style="text-decoration:underline;">郭璞</p>云：「水玉，今水精也。<p style="text-decoration:underline;">相如</p>《上林賦》曰：【水玉磊砢。】<p style="text-decoration:underline;">赤松子</p>所服；見《列仙傳》。」<p style="text-decoration:underline;">珂</p>案：《列仙傳》云：「赤松子，神農時雨師，服水玉以教神農，能入火自燒。<p style="text-decoration:underline;">炎帝</p>少女追之，亦得仙俱去。」